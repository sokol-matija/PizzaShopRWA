Bliže se rokovi za predaju rješenja projektnog zadatka, a prvi ispitni rok održat će se 26. lipnja.
U tom smislu, važno je naglasiti da je razvijen alat DwaValidatorConsole koji automatski provjerava ispravnost ZIP arhive Vašeg rješenja. Ispravna je ona arhiva koja slijedi upute u datoteci projektne specifikacije RWA-Projekt-2025-hr.pdf, koja je dostupna na Infoeduki. Alat je moguće instalirati vrlo jednostavno - raspakirajte DwaValidatorConsole.zip negdje na svoje računalo. Izvršna datoteka je DwaValidatorConsole.exe. Kratke ali dovoljne upute za upotrebu nalaze se u DwaValidatorConsole.zip, u readme.txt.

Bitno je naglasiti da provjera ispravnosti ne uključuje provjeru minimalne funkcionalnosti. Provjeru minimalne funkcionalnosti će napraviti profesor ukoliko je arhiva ispravna.

Alat je dostupan na Infoeduki i omogućuje automatsku:
- validaciju arhive rješenja,
- raspakiravanje arhive,
- kreiranje baze podataka,
- podešavanje connection stringa u appsettings.json datoteci,
- ispis naredbe za otvaranje rješenja u razvojnoj okolini Visual Studio

Drugim riječima, alat omogućuje instalaciju vašeg rješenja putem arhive na istu ili neku drugu razvojnu okolinu, te omogućuje njegovo trenutno pokretanje, ako je arhiva ispravno pripremljena.

VAŽNO:
- arhiva mora biti napravljena prema uputama iz projektne specifikacije, to je preduvjet je za izlazak na obranu
- niti jedna arhiva koja nije napravljena prema navedenim uputama neće biti prihvaćena

Svaki student ima pristup alatu i može provesti provjeru ispravnosti prije slanja arhive. Ako alat ne može validirati ili instalirati arhivu, to je indikacija da treba ispraviti arhivu (ili rješenje). Ispis grešaka u validaciji je tu da pomogne s ispravkom.

Za dodatna pitanja, slobodno se javite.
